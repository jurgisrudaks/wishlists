## Jurģa Rudaka (Web Tehnoloģiju skolas 16PL grupas studenta) kursa darbs

Vienkāršs un ērts vēlmju sarakstu izveides serviss ir ļoti noderīgs mūsu ikdienas dzīvē, jo bieži, kad mūsu draugiem, radiem vai paziņām tuvojas kādi svētki, piemēram, dzimšanas diena, mūsu prātus pārņem doma – ko viņš vēlētos savā dzimšanas dienā? Šāds vēlmju sarakstu serviss būtu lielisks palīgs šādās situācijās, jo jebkurš ērti varētu uzmeklēt šī attiecīgā drauga, radinieka vai paziņas profilu šajā servisā un apskatīt viņa izveidotos vēlmju sarakstus, kas visnotaļ atvieglotu drauga kārotā meklējumus.
Tā kā mūsdienu steigā un skriešanā, ne vienmēr sanāk laika pasēdēt ar draugiem un parunāt, lai  apzinātu viņu vēlmes un izdarītu secinājumus par to, ko tieši attiecīgais cilvēks ļoti kāro, domājams, ka šāda veida serviss būtu liels palīgs mūsu ikdienā.